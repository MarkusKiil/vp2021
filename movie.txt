NULL,"Siin me oleme","1978","67","Muusikaline mängufilm Juhan Smuuli monoloogi Suvitajad ainetel.Kenal suvepäeval veereb ühe Muhumaa rahuliku talu õuele väike sapakas, kust ilmub välja kummaline seltskond: võimukas proua, tema käpa all olev kiitsakas abikaasa ning salapärane punapäine kaunitar. Nad teatavad, et tulid tallu puhkust veetma. Rahulikust puhkusest kujuneb nii pealinnast tulnud suvitajate kui neid võõrustavate muhulaste jaoks meeletu sündmuste virvarr. Kapriise ja kuraasi täis Kohviveski keerab taluelu pea peale. Nappidesse suveöödesse mahuvad veel kosjad, vastastikune rammukatsumine, angerjad lakas ja palju muud.",
NULL,"Don Juan Tallinnas","1971","65","Vanasse heasse Tallinna linna, mille kodanikud edvistavad üksteise ees 1960-70ndate stiilis moerõivaste ja meelelahutusega, saabub ühel ilusal päeval elegantne noor mõõgakandja. Ei möödu kaua, kui linna naissoo seas levib kumu, et tegemist on kuulsa südametevallutaja Don Juaniga. Naiste voorus pannakse proovile ja kohalikud noormehed peavad haarama oma relvad, et end tõestada. Tallinnasse ilmunud Don Juan pole aga see, kelleks teda peetakse.",
NULL,"Hukkunud Alpinisti hotell","1979","80","Kui politseiinspektor Glebsky valmistub veetma meeldivat õhtut ja rahulikku ööd üksildases mägihotellis, ei tea ta veel, et seda kirkasse valgusesse ja puutumatusse lumme uppunud võõrastemaja asustavad nii ekstravagantsed külalised. Veelgi enam, mõni neist käitub lausa kahtlaselt ja nende teeseldud reipuse taga näib peituvat painajalik hirm. Tuberkuloosihaiget Hinckust võib mõista, kuid mis vaevab füüsik Simonet'd, soliidset härra ja proua Mosest ja mida jätab rääkimata hotelli peremees Alex? Pingest lausa kumisevas atmosfääris on mõrv ainult aja küsimus, kuid juurdluse käigus põrkub Glebsky reaalsusega, mis ei ole sellest maailmast.",
NULL,"Kevade","1969","84","Paunvere kihelkonnakooli õpilased Arno ja Teele, Toots ja Kiir, Tõnisson ja Imelik kogevad ühe koolitalve jooksul tundeid, mille jälgi nad kannavad terve oma edaspidise elu - tõelisest sõprusest ja esimesest armastusest kuni eneseleidmise ja elusihtide selginemiseni. Lugu täis kirevaid juhtumusi, värvikaid karaktereid, lopsakat huumorit ja peeni tundevarjundeid jutustab noorte inimeste kujunemisest nende elukevadel.",
NULL,"Viini postmark","1967","91","Enne sõjakate vuntsidega sõnakas mees, nüüd vaikides kõike taluv lössis pastlanahk - sellist iseloomustust peab Martin Roll kuulma oma rindesõbra Tõnis Uppi suust. Asjade seis nii tööl kastivabrikus kui kodus häirib teda tõesti, kuid ta ei võta midagi ette, süüvib vaid oma postmargikogusse. Ent kuuldud kibe tõde sunnib Martinit Tõnisega kihla vedama oma suurima aarde - Austria WIPA margiploki peale. Plokk jääb tema kogusse ainult sel juhul, kui ta ühe päeva jooksul ütleb selgelt välja, mida mõtleb.",
NULL,"Mehed ei nuta","1968","78","Grupp unetusetõve all kannatajaid viiakse eksperimendi korras tõelise sanatooriumi asemel üksikule asustamata saarele. Kohale jõudes selgub, et sanatoorium ja uudne unetusravi osutuvad täiesti teistsuguseks, kui nad oskasid oodata. Viidud viimase piirini, hakkavad seltsimehed unetud koheselt ellu viima hulljulgeid põgenemiskatseid...",
NULL,"Noor pensionär","1972","80","Ühel ilusal päeval peab noor ja elujõuline mees loobuma oma ametist ja siirduma vanaduspensionile. Endine balletiartist hakkab otsima uut kohta elus. Ta katsetab mitme ametiga, kuni saatus viib ta kokku üleannetu noore neiuga, kellele lendurist ema on ammu otsinud koduõpetajat. Algavad sündmusrohked seiklused, mis viivad peategelase koomilistesse situatsioonidesse.",
